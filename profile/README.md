# Over ons

VWS Nederland is gespecialiseerd in wegen, etiketteren en automatiseren. Wij verzorgen de verkoop, installatie en service op de door ons geleverde systemen. Ons team van professionele en gemotiveerde medewerkers heeft samen meer dan 150 jaar ervaring in wegen en etiketteren.

Wij leveren systemen op het gebied van wegen, etiketteren en automatiseren, waaronder weeg- en etiketteersystemen, etiketteersystemen, weegapparatuur, inspectiesystemen en weeg- en registratieterminals. Daar waar gewenst realiseren wij specifieke maatwerkoplossingen. Ontdek onze oplossingen op maat gemaakt voor uw product. Wij kennen uw product als geen ander en bij ons vindt u alles onder één dak.

In ons moderne pand te Schaijk beschikken wij over uitstekend geoutilleerde kantoor- en productieruimtes. Hiermee kunnen wij onze relaties op een professionele en efficiënte wijze voorzien van onze producten en diensten. Zo biedt onze productieruimte voldoende plaats om meerdere lijnen naast elkaar op te bouwen, zodat wij ook grote projecten voor onze klanten kunnen realiseren.

Wij weten bovendien dat het voor onze klanten van wezenlijk belang is om productiestilstanden tot een absoluut minimum te beperken. Wij spelen hierop in met preventief onderhoud en voor vragen of eventuele problemen beschikken wij over een uiterst professioneel opererende serviceafdeling. Veelal kan direct telefonische ondersteuning worden geleverd. Is assistentie op locatie noodzakelijk, dan beschikken wij over gekwalificeerde servicemonteurs en netwerk- en softwarespecialisten.
